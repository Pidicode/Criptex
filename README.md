# Criptex

Programa capaç d'encriptar i desencriptar qualsevol missatge en diversos sistemes d'encriptació, des de sistemes clàssics com el xifrat Cèsar, fins xifrats moderns com el RSA.

## Instal·lació

La descàrrega del programa està disponible a la [següent pàgina](https://github.com/joelcf001/Criptex/releases/tag/v0.2-alpha). Es descarregarà un instal·lador que ens donarà l'arxiu .exe corresponent al programa.

## Usage

El programa, s’ha dividit en dos grans blocs: la criptografia clàssica i la criptografia moderna. A la pàgina principal o home del programa tenim un títol, un sots-títol i dos grans quadres que donen la possibilitat d’escollir entre:



* **Criptografia Clàssica**: des de l’Edat antiga fins a l’entrada de la computació. 

* **Criptografia Moderna**: des de l’entrada de la computació fins a l’actualitat.
<p align="center">
  <img src="https://i.loli.net/2020/06/25/GT8jWHLPiBhwge3.png" width="600" />
</p>

### Criptografia Clàssica

Si seleccionem la criptografia clàssica (CC) anirem a una altra pàgina on ens trobarem amb el menú d’aquesta, que està format per diversos ítems: 

* **A l’esquerra**: una barra de navegació (que roman fixa durant tota la navegació per la CC) des d’on es pot accedir als diversos xifrats. Es pot escollir entre cinc apartats: Sistemes de xifrat (es tracta d’un apartat genèric, que mostra diferents algorismes de transposició i substitució no rellevants històricament), Edat antiga, Edat medieval i moderna, Segle XIX i Segle XX (CC dividida en quatre períodes històrics ordenats cronològicament). 

* **A la dreta**: hi trobem una breu introducció a la CC i sis quadres seleccionables que també permeten escollir els xifrats que es volen segons un ordre cronològic.
<p align="center">
  <img src="https://i.loli.net/2020/06/25/hYzm52IlH3gZP6s.png" width="600"" />
</p>

### Criptografia Moderna

Si accedim a la criptografia moderna (CM) ens trobarem amb un menú molt semblant. A l’esquerra del menú trobem la barra de navegació de CM i a la dreta una explicació bàsica de la CM amb la possibilitat d’escollir entre Sistemes simètrics i Sistemes asimètrics. Ara mateix, al tindre tan sols 4 xifrats, la divisió no encara no està feta. Dintre dels sistemes simètrics es tindrà la possibilitat d’escollir entre Xifrats en flux i Xifrats per blocs.
<p align="center">
<img src="https://i.loli.net/2020/06/25/ce7mpLMrFTRH1CD.jpg" width="600"" />
</p>

### Navegació xifrat

Si accedim a la pàgina d’un xifrat qualsevol, per exemple el tauler de Polibi ens trobarem amb una pàgina on tenim:  

- El nom del mètode de xifrat. 

- Una petita explicació del xifrat acompanyat d’una imatge. 

- Si volem conèixer el funcionament del xifrat o simplement volem obtenir més informació podem fer clic a “aquí” i es desplegarà una nova finestra amb més informació. En alguns casos, fins i tot podem accedir a un vídeo explicatiu; si es fa doble clic el vídeo es mostra a pantalla sencera. 

- Un camp de text on introduir el text a xifrar. 

- Un altre camp de text que ens mostrarà el text xifrat. 

- Dos botons per seleccionar “Xifrar” o “Desxifrar”, segons l’operació que vulguem fer. 
<p align="center">
  <img src="https://i.loli.net/2020/06/25/GAKnyI9MWNksioU.png" width="600"" />
</p>

## Altres

Aquest projecte es va realitzar a 2017 i es troba completament en català, sense projeccions reals d'una traducció a l'anglès o a l'espanyol. L'eficiència, estructura i comprensió del codi són gratament millorables a dia d'avui.




